---
title : 'مدیریت مخزن‌ها'
---
# مدیریت مخزن‌ها 

### جدول محتوا 

## معرفی 

ارائه کننده‌های repository این اجازه را به پَچیم می‌دهند تا با دسترسی پیدا کردن به اطلاعات کلی repository، برنامه شما را به سادگی در سرور شما مستقر کند. پَچیم از ارائه کننده‌های معرف Git در کنار حالت‌های سفارشی و Self-hosted پشتیبانی می‌کند.

## ارائه کننده‌های پشتیبانی شده 

در حال حاضر ما در پَچیم ارائه کننده‌های مخزن‌ Git زیر را پشتیبانی میکنیم

- گیت هاب
- گیت لب (شامل سایت اصلی و self-hosted)
- ریپازیتوری git سفارشی

:::note{.tip}
در توضیحات این صفحه منظور از **ارائه کننده** وبسایت‌های همچون گیت‌هاب یا گیت‌لب یا مواردی که از آن‌ها پشتیبانی می‌کنیم هستند.
:::
### استفاده از ارائه کننده سفارشی

منظور از ارائه کننده سفارشی چیست؟ زمانی که شما به دلایل مختلف مایل نیستید دسترسی ارائه کننده Git خود را از طریق گیت هاب و گیت لب به پَچیم دهید یا اصلا در حال استفاده از یک ارائه کننده کاملا شخصی هستید، در پَچیم قابلیتی را آماده سازی کرده‌ایم که با استفاده از آن و بدون دادن هیچ دسترسی به پَچیم می‌توانید مستقیما تنها به سرور خود اجازه دسترسی به Repository مورد نظرتان را دهید.

برای انجام این کار، بعد از اینکه سایت خود را ایجاد کردید وارد بخش اپلیکیشن شوید و گزینه ارائه کننده سفارشی را انتخاب کنید. زمانی که این گزینه را انتخاب می‌کنید پَچیم از شما می‌خواهد کلید SSH سرور مورد نظرتان را در ارائه کننده مخزن GIT در بخش SSHها وارد کنید

در قدم بعد در قسمت آدرس Repository باید یک آدرس به شکل `(git@provider.com:user/repository.git)` در قسمت مورد نظر در نصب اپلیکیشن وارد کنید.

بعد از مقدار دهی کردن آدرس git سفارشی، نیاز است نام شاخه (branch) موجود در پروژه که قصد دارید بر روی سایت بارگذاری کنید، را وارد کنید 

## مدیریت ارائه کننده‌ها

### اتصال به ارائه کننده جدید

برای اتصال ارائه کننده‌های مثل Github و Gitlab می‌توانید به بخش [مدیریت مخزن‌ها](https://app.pachim.sh/panel/user-profile/providers) در پروفایل کاربری وارد شوید و از طریق این صفحه اتصال به اکانت هر کدام از موارد که نیاز دارید را انجام دهید.

:::note{.tip}

موضوع مهمی که در پَچیم وجود دارد این است که شما می‌توانید اکانت‌های متفاوتی از گیت هاب و گیت لب را به شکل همزمان در اکانت خود داشته باشید و این به شما اجازه میدهد به شکل همزمان کلی وبسایت مختلف با مخزن‌های مختلف در اکانت‌های مختلف را در پَچیم مدیریت کنید.

:::

### بستن دسترسی ارائه کننده

برای قطع کردن ارتباط پَچیم با مخزن مورد نظر شما، تنها کافیست از صفحه مدیریت مخزن‌های پَچیم روی گزینه حذف مخزنی که مورد نظر شماست کلیک کنید تا دسترسی مخزن مورد نظر به شکل کامل از پَچیم حذف شود.

:::note{.warning}

توجه کنید اگر دسترسی به اکانت مخزن را در پَچیم ببندید و اپلیکیشن وبسایتی را که از قبل با آن اکانت بالا آورده باشید . دقت کنید که بستن دسترسی ارائه کننده می‌تواند باعث مشکل در استقرار آپدیت‌های برنامه شما شود.

:::

### ریست کردن دسترسی ارائه کننده

در صورت اینکه مشکلی در دسترسی به مخزن مورد نظر در پَچیم وجود دارد می‌توانید از طریق صفحه مدیریت مخزن‌ها ابتدا اکانت مخزن مورد نظر را حذف کرده و مجددا بر روی اضافه کردن مخزن کلیک کنید تا کلید دسترسی در پَچیم ریست شود. 
